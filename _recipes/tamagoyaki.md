---
title: Tamagoyaki
original_title: 卵焼き
category: Japani
description: Japanilainen makeahko munakasrulla.
time: 30 min
author: milo
favorite: ✓
sweet: ✓
umami: ✓
source: https://www.justonecookbook.com/tamagoyaki-japanese-rolled-omelette/
image: tamagoyaki.jpg
---

* `3` kananmunaa
* `3 rkl` dashia (valmista lientä)
* `2 tl` sokeria
* `1 tl` miriniä
* `1 tl` soijakastiketta
* Hyppysellinen suolaa
* Ruokaöljyä paistamiseen

> NB: Dashia (esim. kombu dashi) saa jauheena pienissä paketeissa Tokyokanista, tai sen voi valmistaa itse alusta saakka. Ylimääräisen liemen voi käyttää muihin japaniruokiin, kuten miso-keiton pohjaksi.

> ![](tamagoyaki_ingredients.jpg)

---

> Riko kananmunat kulhoon ja vatkaa niiden rakenne rikki. 

---

> Sekoita loput aineet tasaiseksi ja lisää kananmunien joukkoon. Sekoita, mutta älä vaahdota.
>
>>> Vinkki: Sokeri liukenee helpoimmin kuumaan dashiin.

---

> Öljyä paistinpannu ohuelti talouspaperia käyttäen ja lämmitä se keskikuumaksi.
>
>>> Neliskanttinen tamagoyaki-pannu helpottaa rullaamista, mutta tavallinen pinnoitettu pannu käy myös hyvin.

---

> Kaada n. kolmasosa munaseoksesta pannulle ja paista kunnes pinta on miltei hyytynyt. Rullaa munakas pannun kahvanpuoleista reunaa kohti.

> ![](tamagoyaki_rolling.jpg)

---

> Siirrä rulla pannun vastakkaiseen reunaan reunaan, öljyä pannu tarvittaessa talouspaperin avulla ja kaada uusi kerros seosta pannulle. Nosta munakasrullan reunaa hieman jotta seosta pääsee myös rullan alle. Toista kunnes kaikki seos on käytetty.

> ![](tamagoyaki_layer.jpg)

---

> Leikkaa valmis munakasrulla tarjoilua varten kiekoiksi.

> ![](tamagoyaki_cutting.jpg)

---

> いただきます！😋