---
title: Rendang
category: Aasia
description: Länsi-Sumatran keittiön mausteinen pilliliha.
time: 4+ h
author: Mika
spicy: ✓
source: https://norecipes.com/beef-rendang-recipe/
---

> Aloita valmistamalla currytahna ja kuutioimalla liha.
>
>>> Epäselvyyksissä tsekkaa alkuperäinen ohje [täältä](https://norecipes.com/beef-rendang-recipe/).

## Currytahna

---

* `1 tl` suolaa
* `1 tl` korianterinsiemeniä
* `¼ tl` jauhettua kurkumaa
* `2,5 cm` tuoretta inkivääriä
* `4 isoa` valkosipulinkynttä
* `200 g` salottisipulia
* `3 rkl` chilihiutaleita

> Lisää ainekset monitoimikoneeseen ja anna laulaa, kunnes tahna on tasaista. Kulhoa voi joutua kaapimaan muutaman kerran. Voit myös käyttää suurikokoista huhmaretta.

## Lihan ruskistaminen

---

* `2 rkl` ruokaöljyä
* `900 g` naudan potkaa tai kylkeä

> Lisää öljy paksupohjaiseen pataan ja kuumenna keskilämmöllä. Paista liha erissä antaen kaikkien pintojen ruskistua kunnolla ennen kääntämistä. Siirrä ruskistettu naudanliha kulhoon ja toista lopun lihan kanssa.

## Mausteiden freesaus

---

* `2` sitruunaruohon vartta (valkoinen osa, murskattuna)
* `4` kaffir-limetinlehteä
* `2,5 cm` galangalia

> Lisää sitruunaruoho, limetinlehdet ja galangal kuumaan öljyyn, freesaa hetki ja siirrä ne kulhoon naudanlihan kanssa (jätä öljy pataan).

---

> Paista currytahnaa öljyssä miedolla lämmöllä, kunnes suurin osa nesteestä on haihtunut (n. 10-15 minuuttia). Jos tahna alkaa palaa, lisää hieman vettä.

## Haudutusvaihe

---

* `2 pkt` kookoskermajauhetta
* `1 rkl` kookossokeria tai ruskeaa sokeria

> Sekoita kookoskermajauhe puoleen litraan vettä ja lisää seos pataan sokerin kanssa.

--- 

> Lisää ruskistettu liha ja mausteet takaisin pataan ja sekoita hyvin.

---

> Laita hella pienelle lämmölle ja anna padan hautua raollaan olevan kannen alla. Hauduttele 3-4 tuntia toisinaan hämmentäen, kunnes liha on hyvin mureaa.

## Redusointi

---

> Hauduttelun jälkeen ota kansi pois ja nosta lämpöä. Keitä pataa mahdollisimman paljon kasaan jatkuvasti hämmentäen.

>>> Varo polttamasta pataa pohjaan tässä vaiheessa! Hämmennä huolellisesti pohjasta asti.

---

> Rendang on valmista kun suurin osa nesteestä on haihtunut ja liha on tummanruskeaa. Mikäli maltat odottaa, jäähdytä pata ja anna makujen tasaantua yön yli.

---

> Herkuttele riisin kanssa.